arabic_subs = [['السلام عليكم ورحمة الله وبركاته'], ['حلقة النهارده خفيفة ولطيفة', 'كلها مواقف قصيرة حصلت لي في الحج'], ['عام 1990 كان أول مرة أحج فيها'], ['وكان سني 24 سنة'], ['حجيت مع أحد المشايخ المشهورين جداً'], ['وهو طبعاً يعني يعتبر قائد المجموعة بتاعتنا'], ['لأنه اللي ما حجش قبل كده لازم يستفيد', ' من تجارب الناس المجربين  وكمان لو أهل علم يبقى أحسن'], ['في هذه الفترة سنة 90  أنا كنت لسه جديد بقى على الطريق خالص'], ['بحوَل حياتي من حياة شاب غير ملتزم'], ['إلى حياة طالب علم يجلس تحت أقدام المشايخ', 'ويصلي في المساجد'], ['ويذاكر المواد الشرعية ويقرأ ويتعلم القرآن'], ['المهم في الفترة دي'], ['طلعت بقا أحج', 'وصلنا مكة'], ['وإذا بهذا الشيخ يقول'], ['من اليوم سنعيش على الفاكهة والزبادي'], ['و سنبتعد تماما عن اللحوم حتى يكون عندنا نشاط', 'ولا نحتاج لدخول الحمام كثيراً'], ['أنا قلت لنفسي ايه المصيبة السودا دي'], ['ده أبعد عن اللحوم ازاي', 'ده أنا لما باكل فراخ بعتبر نفسي نباتي'], ['فـــ أنا  كنت وقتها رياضي وجسمي متعود', 'على كم من البروتين يومياً مش قليل'], ['فما أقدرش أنا أبعد عن اللحوم كتير يعني'], ['فاتسحبت بالراحة', 'و زوغت من المجموعة'], ['ونزلت الشارع ورحت مطعم كباب وكفته'], ['دخلت .. جلست', 'طلبت من الجرسون اللي هو الـ  بـ بيقدم الطلبات ده'], ['قلت له بص أنا عايز كيلو كباب'], ['واحد ممكن يقول لي : طب ده مش كتير'], ['حاقلك ما هو أنا مش طبيعي إني أنا أطلب كيلو طبعاً بس أنا', ' ما كنتش عارف هاقدر ازوغ تاني من المجموعة امتى واكل لحمة تاني امتى'], ['ففهمت الولد أنا عايز كيلو كباب'], ['صافي مش مشكل'], ['قالي خلاص صافي مش مشكل'], ['أكدت عليه أنا مش عايز كفته إطلاقاً'], ['قالي خلاص خلاص مافيش كفته'], ['والولد بقا فالرايحة والجاية أأكد عليه'], ['ما باكلش كفتة', 'كله كباب صافي يقول لي كباب صافي ما تقلقش خلاص كباب صافي'], ['أتاري الكفتة بتاعتنا في مصر في السعودية اسمها كباب'], ['فأنا لما طلبت كباب جالي كفتة', 'اللي هو أنا أصلا ما باكلوش'], ['فجالي طبق كبير ضخم كده من الكفتة'], ['اللي أنا طبعاً ما باكلهاش أصلاً'], ['قلت بس ده جزاء ايه', 'اللي يعصى الشيخ بتاعه'], ['في الفترة دي سنة 90'], ['أنا كنت لسه جديد زي ما قلت لكم كده على الطريق', 'وبتحول بقى'], ['اتذكر إني أنا', 'في الرحلة دي أصبت بحمى شديدة في الحج'], ['وحرارتي وصلت يمكن 40'], ['وجالي احتقان في اللوزتين'], ['احتقان في اللوز', 'الدور ده لما بيحصل لي لا أستطيع أن أميل برأسي'], ['بالتالي السجود بيصبح مؤلم جداً'], ['فكان في طبيب معانا في الرحلة'], ['كشف علي وقال ما ينزلش', 'احنا هنجبله دوا واحنا راجعين من الصيدلية'], ['نزلوا هم يصلوا العشا'], ['أنا رحت قايم من سريري'], ['ونزلت على الحرم ودخلت على بئر زمزم مباشرة'], ['توجهت إلى القبلة'], ['وقلت يا رب أنا مؤمن بك'], ['وسواء قبلت دعائي هذا أم لم تقبله'], ['فسأظل مؤمناً بك'], ['لكن ... زي ما قال سيدنا إبراهيم', 'ولكن ليطمئن قلبي'], ['لو بس تقبل دعوتي ديه', 'وتثبتلي إنك موجود'], ['سيطمئن قلبي أكثر وأنا مؤمن إنك موجود'], ['في حديث صحيح بيقول: ماء زمزم لما شرب له'], ['فأنا سأشرب الآن وكل ما أطلبه منك'], ['هو أن أشفى فوراً من آلام اللوزتين'], ['وأشفى من الحمى وتورم اللوز', 'وكل ده أشفى بس فوراً'], ['شربت الماء بهذه النية'], ['مستقبلاً القبلة متضلعاً يعني لغاية ما مليت ضلوعي تماماً', 'آداب شرب ماء زمزم بالظبط'], ['وأقيمت العشاء وأنا بشرب'], ['بدأت أصلي أول سجدتين آلام مبرحة جداً', 'في السجود من الورم في اللوزتين'], ['تاني سجدتين يوجد ألم', 'لكنه بدأ يبقى محتمل'], ['ثالث سجدتين الألم أصبح خفيييف جداً'], ['رابع سجدتين أقسم بالله كأن شيئاً لم يكن'], ['ولم أعد أشعر بأي شيء مطلقاً'], ['رجعت بسرعة جري', 'دخلت الغرفة دخلت في سريري'], ['قبل عودة الطبيب والمجموعة', 'رجع المجموعة ومعاهم الطبيب و جايبينلي الدوا'], ['فقلت للشيخ  بس أنا حاحكيلك حاجة ايه حصل', 'وحكيتله اللي حصل'], ['قاسوا الحرارة وجدوها طبيعية'], ['ده كان أول موقف يحدث لي ويثبتني جداً'], ['وبدأت أشعر فيه بالتعامل المباشر مع الله سبحانه وتعالى'], ['تاني موقف كان في الطواف في نفس الرحلة'], ['أنا طبعاً حذّرت من التدافع', 'وإيذاء أي إنسان في الحج'], ['لإن ده ممكن يضيع ثواب الحج كله'], ['ربنا بيقول" فلا رفث ولا فسوق ولا جدال في الحج"'], ['والطواف مزدحم بشكل رهيب'], ['وأنا لم أر في حياتي زحمة بالشكل دوه'], ['بس أنا أيضاً لم أر  في حياتي الحجر الأسود'], ['وأنا كان', 'كنت اتمنى إني أنا أستطيع إني أنا أقبّل الحجر الأسود'], ['لكن لما شفت الزحام الشديد دوه'], ['أصبح حلم بعيد المنال'], ['دون إني أدافع وا وا  وأزق الناس وأؤذي الناس'], ['مش حاعرف أوصل للحجر الأسود', 'فخلاص فقدت الأمل'], ['المهم وأنا في الطواف وجدت رجل'], ['يطوف ومعاه أبوه راجل عجوز جداً'], ['وبإيده اليمنى بيحيط بأبوه محاولاً إني هو يحميه'], ['من أي تدافع ! الراجل جسمه ضعيف', 'والدنيا زحمة شديدة  يعني'], ['لكن بالطريقة ديه هو مش قادر يحميه إلا من ناحية واحدة'], ['من الجهة الأخرى الراجل متعرض للزحام وللـ وللخبطات يعني'], ['فأنا جيت من الجهة الأخرى', ' وحطيت ايدي حولين آ آ ضهر الراجل العجوز'], ['ومسكت ايد ابنه من الخلف'], ['و وطفنا احنا الاتنين بالراجل', 'بنحميه من تلات جهات وبايدنا بنحاول ندفع عنه الناس من الأمام'], ['طفنا وهم انتهوا من الطواف قبلي بشوط'], ['وخرجوا وأنا في بداية الشوط السابع'], ['الراجل شكرني ودعالي', 'قلي: أسأل الله أن يعطيك ما تحب'], ['طفت في الكعبة الشوط الأخير'], ['وإذا بمسار الطواف يأخذني إلى الداخل وليس إلى الخارج'], ['بحيث اقتربت جداً من الكعبة'], ['انتهيت عند الحجر الأسود'], ['وإذا بشخص خارج من زحام الناس اللي بيحاولوا تقبيل الحجر'], ['ويقع الناس ', 'وإذا بممر بيني وبين الحجر الأسود'], ['يجعلني أصل دون أن ألمس أي إنسان أو أدفع أي إنسان', 'أو أؤذي أي إنسان'], ['وجدت نفسي أمام الحجر الأسود أقبله'], ['في الطواف في موسم الحج'], ['دون أن أفسد حجتي بإيذاء الناس'], ['وقتها شعرت إني ده كان ببركة خدمة الراجل الكبير في السن'], ['أو ربما لإني هدأت من روع ابنه اللي كان خايف على والده', 'الله أعلم'], ['لكن الشاهد والعبرة'], ['ده طبعاً كان تاني حادث أشعر فيه بالتعامل المباشر مع الله'], ['وإخدت منه عبره', 'إني أبحث من وقتها عن المحتاج للخدمة'], ['لإني أدركت إني بخدمة الناس أنا بخدم نفسي'], ['انت دلوقتي بتقود سيارتك'], ['تجد شخص بيتظر الباص', 'بيحاول يوقف تكسي! أوقفله'], ['اعرض عليه اني انت توصله', 'اعتبرها خدمة خدمت بيها نفسك'], ['اودع في حسابك مع الله'], ['ستحتاج هذا الرصيد في يوم من الأيام'], ['العبرة اللي نطلع بيها من حكاية النهارده أو حكايات النهارده'], ['هي كلمة وردت عن النبي صلى الله عليه وسلم'], ['بيقول فيها: أحب الناس إلى الله تعالى أنفعهم للناس'], ['وقال أيضاً: من كان في حاجة أخيه كان الله في حاجته'], ['ومن فرّج عن مسلم كربة من كرب الدنيا ', 'فرّج الله عنه بها كربة من كرب يوم القيامة'], ['انت لما بتخدم اي إنسان ', 'في حقيقة الأمر بتخدم نفسك'], ['وبتودع في رصيدك مع الله', 'ستحتاج هذا الذي تودعه في يوم من الأيام'], ['والسلام عليكم ورحمة الله ', 'واشوفكم بكرة بإذن الله']];
