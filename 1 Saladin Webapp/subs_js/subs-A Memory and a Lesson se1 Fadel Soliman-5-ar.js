arabic_subs = [['السلام عليكم ورحمة الله وبركاته'], ['الحمد لله والصلاة والسلام على سيدنا رسول الله'], ['في أحد أيام الجمعة', 'عام ٢٠٠٢ كنت مسافر من مطار دالاس في واشنطن دي سي'], ['لولاية ميسوري في شمال أمريكا'], ['و كنت رايح أخطب الجمعة و أدرب الشباب', 'على دعوة غير المسلمين في الويك اند  كده دورة مدتها يومين'], ['كان موعد الطيارة بدري جدا', 'يعني تقريبا ٧ صباحا الطيارة تطلع'], ['فوصلت المطار قبل صلاة الفجر'], ['الفجر يمكن كان الساعة خمسة ونص أو كده'], ['و انتظرت في صالة المغادرة'], ['أراجع خطبة الجمعة اللي سألقيها'], ['the spirit of prayer وكانت  خطبة الجمعة بعنوان روح الصلاة'], ['خطبة انجليزي'], ['وكانت النوتس اللي معايا أو الأوراق اللي معايا', 'أوراق باللغة الانجليزية'], ['وفيها بعض الأيات القرآنية باللعة العربية'], ['لكن واضح انها بتتكلم في موضوع الصلاة'], ['spiritual  والموضوع  جدا ', 'و روحاني جدا يعني'], ['لما دخل موعد صلاة الفجر'], ['قمت في مكاني صليت'], ['و لم يكن هناك أكثر من ٤ ركاب منتظرين في الصالة'], ['كانت الدنيا بدري جدا وكان لسه المطار فاتح'], ['هناك على فكرة المطارات الداخلية في أمريكا', 'بتقفل بالليل وبتفتح الصبح'], ['مش شغالة 24 ساعة يعني'], ['فجلست أراجع الخطبة'], ['شوية و محل القهوة اللي في المطار فتح'], ['فتركت أوراق الخطبة على الكرسي  اللي أنا قاعد عليه'], ['و ذهبت أشتري قهوة'], ['على بعد٢٠ - ٣٠ متر كده', 'مش أكتر'], ['المسألة كلها اخدت أقل من 5 دقائق'], ['رجعت بالقهوة لم أجد الأوراق اللي فيها الخطبة على الكرسي'], ['والشنطة بتاعتي موجودة'], ['أبحث يمين - شمال مش موجودة'], ['فقمت سألت عمال النظافة اللي بيلموا المخلفات'], ['قالوا ماحدش جه ناحية الصالة بتاعتكم خالص'], ['بدأت أسأل الركاب المنتظرين حولي', 'في صالة المغادرة'], ['و كان عددهم قليل  في الوقت ده  يمكن كانوا وصلوا 8 أو 9'], ['لا أحد يرد علي إطلاقا'], ['يا جماعة حد شاف الأوراق بتاعتي كانت هنا'], ['حد شاف حد بيلمها؟'], ['ما بيرودوش'], ['المهم البوردينغ فتح'], ['والناس بدأت تدخل الطيارة'], ['رحت وقفت في الطابور'], ['و إذا بالأوراق بتاعتي في ايد أحد موظفي شركة الطيران'], ['فخرجت من الطابور و رحت قلت له  الاوراق بتاعتي ديه'], ['اللي في ايدك ديه بتاعتي أنا', 'و انا بدور عليها من الصبح'], ['بص لي كده من فوق لتحت'], ['قال لي طيب إنتظرني هنا من فضلك'], ['و دخل الطيارة و رجع معاه الكابتن قائد الطائرة'], ['الكابتن قائد الطائرة ده راح الكاونتر  تظاهر بأنه بيطبع حاجة', 'أو بيعمل حاجة في الكمبيوتر'], ['وهو بيبصلي كده اي من فوق لتحت'], ['دقيقة ولقيت بوليس من كل حتة'], ['ورجال شرطة  محيطين بيه'], ['و تقدم موظف من شركة الطيران'], ['قدامهم وقال لي'], ['the captain is not happy with you on board'], ['يعني قائد الطائرة مش سعيد بك على الطائرة'], [': فقلت له', 'am I supposed to make your captain happy ?'], ['يعني هو أنا يعني', 'يعني مسؤول أني أخلي الكابتن بتاعك سعيد يعني؟'], ['denied boarding فقالي: ما تضيعش وقتك انت خلاص', 'احنا خلاص شلناك من  على الطيارة ما انتاش طالع الطيارة'], ['فـ'], ['قالي بص أنا'], ['مقدر مشاعر الاحباط و الغضب اللي انت بتمر بها دلوقتي'], ['و عشان كده  يعني ببلغك أنك مش حتركب'], ['عشان كده هم طبعا  بيجيبوا البوليس', 'عشان يبلغوا الراكب قدام البوليس'], ['عشان لو الراكب انفعل', 'هيسيطروا عليه بقا والبوليس يسيطر عليه'], ['طبعا أنا آخر واحد في الدنيا ممكن ينفعل'], ['فنظرت له كده بهدوء و قلت له : أنا لا عندي مشاعر غضب و لا مشاعر إحباط'], ['أنا بس بفكر في مبلغ التعويض اللي شركتك هتدفعه'], ['لو الكلمة بتاعتي اللي انت ماسكها بايدك دي', 'ما تقالتش الساعة 12 في ولاية ميزوري'], ['بس'], ['خلال دقيقتين بالضبط كان بيسلمني تذكرة طيارة', 'على شركة طيران أخرى', ' لنفس المدينة'], ['اشتروها على حسابهم'], ['قلت له : سبحان الله'], ['يعني يعني أنا مش خطر على شركة طيران كذا', 'لكن خطر على يونايتد'], ['المهم'], ['الإقلاع', 'بعد حوالي نص ساعة'], ['الاوراق ما كانش فيها لا كلام عن الجهاد و لا عن الشريعة'], ['ولا عن الخلافة'], ['و لا أي حاجة ممكن يساء فهمها بالانجليزي', 'كلها روحانيات عن الصلاة'], ['يس كان فيه كام آية باللغة العربية'], ['ده اللي انا عرفته بعد كده', 'من بعض الناس اللي بيشتغلوا في أمن المطار'], ['ده اللي خوفهم', 'الكلام اللي بالعربي'], ['في الطيارة'], ['أه،فوجئت بما لم أكن أتخيل أنه يحصل'], ['أنا دايما جيب القميص بتاعي  بشيل فيه  مسجل MP3'], ['علشان أسجل الخطب بتاعتي'], ['المسجل اشتغل قدرا بدون قصد و سجل  الحوار كامل بيني و بين طاقم الطائرة'], ['المهم  قابلت محامي متخصص', 'في قضايا الاضطهاد الديني و التفرقة العنصرية'], ['قلت له أنا أعرف أن أي تسجيل بدون إذن السلطات لا يعتد به كدليل في المحكمة'], ['لكن دا تسجيل كل اللي حصل المطار', 'عشان أنت بس تعرف ايه اللي حصل'], ['قال لي هذا التسجيل لا يعترف به في أي ولاية ما عدا فيرجينيا', 'اللي  احنا فيها'], ['لإن التسجيل  لو كان بدون علم الطرفين', 'يعتبر تسجيل قانوني'], ['لذلك حققوا مع بيل كلينتون في قضية التحرش', 'بتاعته في فيرجينيا'], ['عشان كده'], ['وانت قلت انك  ما كنتش  تعرف أن الجهاز بيسجل'], ['قلت له والله ما كنت أعرف أن الجهاز بسجل'], ['حتى أنت حتلاقي 55 دقيقة قبل الحوار اللي دار بيني وبينهم'], ['وأنا بقلب الأوراق .... وصوت الأوراق وأنا بشتري القهوة', 'يعني ما....'], ['قالي ممتاز'], ['تاني يوم كلمني قال لي : أنا بعتب عليك'], ['قلت له : إيه؟', 'قال لي أنت كذبت علي'], ['أنت قلت لي انك ما كنتش عارف ان الجهاز يسجل', 'وأنت كنت عارف أن الجهاز بيسجل  المحادثة اللي بينك وبينهم'], ['قلتله والله أنا ما كنتش أعرف ان الجهاز بيسجل'], ['قالي مش ممكن', 'نبرتك هادئة جداً'], ['أنت بتبلغ أنك مش حتصعد الطائرة', 'وما انتاش غاضب ما انتاش متدايق'], ['ما فيش قاضي حيصدق أبداً'], ['إنك ما كنتش عارف أن الجهاز بيسجل'], ['طبيعي أنه يكون عندك شيئ من الضيق يعني'], ['فقلت له طيب ديه حتبقى فرصة نعمل دعوة مع المحامي ده'], ['فقلت له  لا تعال بقى أشرحلك أقسام الإيمان الستة'], ['وطبعاً منها القضاء و القدر خيره و شره'], ['حلوه و مره'], ['وقلت له مين عارف اللي بيحصل', 'ده وحش بجد ولا كويس'], ['مين عارف ربنا يريد أني أنا أكون على الطياة دي ولا لأ'], ['فيعني أنا  أفضل أني أنا أرضى', 'عن أني أنا أزعل أو أني أ... أ.. أفرح'], ['قال لي  هذا الكلام عميق جداً', 'لكن مش حياكل مع القاضي'], ['الحكاية فيها تفاصيل'], ['بعد كده طبعاً أنا مضطر إني أتحفظ عليها'], ['عشان ما حدش يضار'], ['طبعاً كان فيه ناس موجودين ممكن يضاروا لو قلت أكتر من كده'], ['لكن سحبنا القضية ديه من المحكمة'], ['والعبرة اللي طلعت بها هي أنك ممكن تغلط غلطة توقعك في مشكلة'], ['و ممكن تقع في مشكلة من غير ما تغلط و لا تعمل أي حاجة'], ['هنا لازم تعرف أن ربنا بيختبر صبرك و بيختبر إيمانك'], ['(2) أَحَسِبَ النَّاسُ أَنْ يُتْرَكُوا أَنْ يَقُولُوا آَمَنَّا وَهُمْ لَا يُفْتَنُونَ'], ['وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكَاذِبِينَ'], ['الأية دي بقراها بقلبي'], ['و بتدبرها بقلبي'], ['بأني أحط نفسي فيها'], ['أنا اسمي فاضل', 'فتبقى'], ['أَحَسِبَ فاضل أَنْ يُتْرَكُ أَنْ يَقُولُ آَمَنَّت وَهُو لَا يُفْتَنُ'], ['فاكر نفسك هتتساب تدعى الايمان من غير ما تختبر'], ['أيوه مش لازم تكون غلطت عشان تتحط في موقف صعب'], ['وَلَقَدْ فَتَنَّا الَّذِينَ مِنْ قَبْلِ فاضل'], ['فَلَيَعْلَمَنَّ اللَّهُ الَّذِينَ صَدَقُوا وَلَيَعْلَمَنَّ الْكَاذِبِينَ'], ['ربنا بيشوفني أنا  صادق و لا كاذب في إيماني'], ['ياجماعة'], ['الصدقة بتضاعف ١٠ أضعاف إلى ٧٠٠ ضعف', 'وفيه صدقة بـ ١٠٠،٠٠٠  صدقة في مكة'], ['والله يضاعف لمن يشاء', 'لكن اسمع ثواب الصبر'], ['إنَّمَا يُوَفَّى الصَّابِرُونَ أَجْرَهُمْ بِغَيْرِ حِسَابٍ'], ['بعني مش ب١٠ ولا ب٧٠٠ و لا ١٠٠،٠٠٠ لا'], ['الصبر ثوابه كبير جداً'], ['لا نهائي', 'ليه؟'], ['لأنه صعب'], ['صعب  الواحد ما يردش الإساءة'], ['و صعب الواحد يسيطر على غضبه'], ['و صعب الواحد يتجرع غيظه'], ['طب نعمل إيه علشان نقدر على الصبر'], ['التربية'], ['أنا كنت إنسان غير صبور'], ['فلما قرأت إحياء علوم الدين إني لازم أعرف', ' أتعرف على عيوبي علشان أصلحها'], ['فلقيت انه عيوبي. الناس اللي قالوهالي', 'المؤمن مرآة أخيه والواحد بيشوف في المرايا عيوبه'], ['فأصدقائي قالولي عيبك إنك مش صبور'], ['فكتت بعمل إيه؟', 'كنت بعمل عكس المشكلة اللي فيه'], ['يعني لو واحد بخيل وقالوله أنت بخيل'], ['يبالغ في الإنفاق لغاية ما يعمل تعادل'], ['أنا قالولي أنت مش صبور', 'كنت باخد سيارتي وأنزل في وقت الذروة على شارع رمسيس'], ['ولما أشوف آلاف السيارات وافقة', 'أقول: الله، أنا فرحان أنا حأنتظر'], ['وطبعاً أنا بتصنع ده عشان أقدر أغلب في نفسي', 'أكسر في نفسي حتة ال عدم الصبر الموجودة فيه'], ['و بكده قدرت ... يعني, أعالج الموضوع ده إلى حد ما في نفسي الحمد لله'], ['أي حد فيكم يعرف حد مصري حيقله أني نزول شارع رمسيس', 'في وقت الذروة هو يعني عمل يشبه  الانتحار'], ['المهم، جزاكم الله خيراً'], ['أشوفكم بكرة بإذن الله ونتكلم في موضوع جديد', 'السلام عليكم']];
